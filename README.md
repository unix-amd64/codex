## Түсініктеме

Мен Қазақстан Республикасының азаматшасы __________________
жасым 65 те, давлениемен уческелік дәрігерде учетта тұрамын. 

Кейде діни сенімдерім жайында адамдармен бөлісіп тұрамын. 
Бүгін яғни 2025 жылы 31 август күні, түскі сағат 12 лер шамасында, 
Шымкент қаласы, Самал мөлтек ауданы көшесінде азаматша С. 
(Ол да сенімі жайында адамдармен бөліседі) екеуміз жер уйлердің 
бірінің сыртқы дарбазасын тоқылдатайын десек, сыртқы дарбазалары жоқ екен, 
сондықтан қасымдағы С есімді азаматша екі қадам кіріп терезесін 
тоқылдатты да, қайта кері бұрылып сыртқы орнымызға тұрып күттік. 
Сосын уйден уй иесі - азаматша терезесін ашып, "Cіздерге кім керек?" - деді.

Ол азаматшамен келгендегі мақсатымыз, яғни Киелі жазбалардан 
Құдайдың болашаққа қатысты уәдесі жайында айтып жүргенімізді жеткіздік.
Бірақ Ол кісі бізге  "Маған қажеті жоқ, деп терезесін жапты.
Біз - "Cіз қаламасаңыз - біз айтпаймыз. Сау Болыңыз - 
деп өз жөнімізбен кетіп бара жатқанда, әлгі әйел уйінен шығып, 
қолында телефонымен біреумен сөйлесіп жатып, бізге: 

"Cіздер неге үгіт насихат жасап жүрсіздер,
қазір полиция шақырсам, сіздерге қиын болады" - деген соң,
біз үндемей кетіп бара жаттық.  
Сол көшеде кетіп бара жатсақ, бұрылыста 
алдымызға қиғашынан автокөлігін қойып, 
жолымызды бөгеп, - маған дауыс котеріп:
"Ешқайда кетпейсіздер, үгіт насихат жасағандарың үшін айыпталасыңдар, 
қазір полиция шақырдым" деп, басқа біз танымайтын әйел азаматша 
бізді жібермей ұстады. 
Қасымдағы С есімді азаматша, мына әйелдің өрескел әрекетінен қорқып қашып кетті. 
Мен түсінбей абдырап тұрып калдым, полицияға хабарласып жатып,
мені 1 сағаттай жібермей ұстап тұрды, давлением котеріліп, 
жүрегім тарсылдай бастады.
Мен өз тарапымнан ешқандай заң бұзушылыққа бармағаныма сенімді 
болғандықтан қашуға тырысқан жоқпын.

Сосын полиция қызметкері келіп, мені Абай аудандық N7 
учаскелік полиция бөлімшесіне алып келіп, 
"Әлгі әйел үйіне баса көктеп кірді - деп арызданып жатыр деп, 
сұрақ-жауап алып тергеді және түсініктеме жазуға мәжбүрледі. 

Мені полиция бөлімшесінде сағат 13:00 ден бастап 
17:00 ге дейін жібермей ұстап отырды,
мен азанғы шәйіммен кешке дейін нәр тартпадым, 
басым ауырып давлением котерілгенін сездім.
Сосын мен - "Мен Қазақстан Республикасының азаматшасы, 
Заң бұзушылыққа барған жоқпын, Куәлік беруден бас тартамын" -
деп түсініктемеге жазып бердім. 

Мен Қазақстан Республикасының азаматшасы, Заңға және Заң қызметкерлеріне бағынамын. 
Маған тағылып жатқан "Тұрғынжайға қолсұғылмаушылықты бұзу" - 
айыбымен толығымен келіспеймін. Себебі менің діни сенімім бойынша 
өзге адамның тыныштығын бұзуға, не оның дүние мүлкіне қол сұғуға тыйым салады. 
```
Біреу жайлы жалған куәлік берме.
Біреудің үйін қалама. Оның әйелін, құлын, күңін, өгіз есегін 
яки басқа да нәрсесін қалаушы болма”.
```
[Мұсаның 2 жазбасы 20 тарау](https://www.jw.org/finder?wtlocale=AZ&bible=2020000&pub=nwt&srcid=share)

```
Көне жазбалар - Забур кітабында - Иса пайғамбар өзінің Таудағы уағызында: 
Олай болса, барлық істе басқалар өздеріңе қалай істесін десеңдер, 
сендер де оларға солай істеңдер. Мұса Заңы мен пайғамбарлар жазбаларының мәні — осы.
(Матай 7:12; Лұқа 6:31).
```
Яғни, Біреулердің менін тыныштығымды бұзғанын және 
жеке уй жайыма баса көктеп кіргенін қаламаймын, 
сондықтан менде ондай заңсыздықтарға бармаймын!

Менің бостандығымды шектеп, полиция қызметкерлеріне ұстап беріп, 
үйіме баса көктеп кірдін, - деп арызданып отырған 
азаматшаны сабырлыққа шақырамын, 
өйткені жалған айыптаулар заңмен реттеледі 
және жауапкершілікке әкелуі мүмкін.

Ең бастысы, жоғарыда бәрін бақылап тұрған 
Жаратушы Иенің бар екенін ұмытпайық!


[Негіз: Ехоба куәгерлері. Ресми сайты](https://jw.org/kk)| қазақ
> “Киелі жазбалар. Жаңа дүние аудармасы” - Таурат, Зәбур, Інжіл жазбалары 
> Мұса, Ыбрайым, Иса пайғамбар жазбалары

















## Қазақстан Республикасының Қылмыстық кодексi

## 149-бап. Тұрғынжайға қолсұғылмаушылықты бұзу

1. Тұрғынжайға онда тұратын адамның еркiнен тыс заңсыз басып кiру –
екі жүз алпыс айлық есептiк көрсеткiшке дейiнгi мөлшерде айыппұл салуға 
не сол мөлшерде түзеу жұмыстарына не екі жүз сағатқа дейiнгi мерзiмге 
қоғамдық жұмыстарға тартуға, не елу тәулікке дейінгі мерзімге қамаққа алуға жазаланады.

2. Күш қолданып не оны қолдану қатерін төндіріп жасалған немесе адамдар тобы жасаған 
немесе түнгi уақытта жасалған немесе заңсыз тiнтумен ұласқан дәл сол іс-әрекет, 
сол сияқты тұрғынжайдан заңсыз шығару –
екі мың айлық есептік көрсеткiшке дейiнгi мөлшерде айыппұл салуға 
не сол мөлшерде түзеу жұмыстарына не алты жүз сағатқа дейінгі мерзімге қоғамдық жұмыстарға тартуға 
не екі жылға дейінгі мерзімге бас бостандығын шектеуге не сол мерзімге бас бостандығынан айыруға жазаланады.

3. Осы баптың бiрiншi немесе екiншi бөлiктерiнде көзделген, 
адам өзiнiң қызмет бабын пайдалана отырып жасаған іс-әрекеттер -
белгiлi бiр лауазымдарды атқару немесе белгiлi бiр қызметпен айналысу құқығынан 
бес жылға дейiнгi мерзiмге айыра отырып, үш мың айлық есептiк көрсеткiшке дейiнгi 
мөлшерде айыппұл салуға не сол мөлшерде түзеу жұмыстарына не сегіз жүз сағатқа дейінгі мерзімге 
қоғамдық жұмыстарға тартуға не үш жылға дейінгі мерзiмге бас бостандығын шектеуге не сол мерзімге 
бас бостандығынан айыруға жазаланады.

Ескерту. 149-бапқа өзгеріс енгізілді - ҚР 12.07.2018 № 180-VI 
(алғашқы ресми жарияланған күнінен кейін күнтізбелік он күн өткен соң қолданысқа енгізіледі) Заңымен.

[Қазақстан Республикасының Қылмыстық кодексi](https://adilet.zan.kz/kaz/docs/K1400000226)













## Қорытынды

Егер арыз қасақана жалған болса, арызданушының өзі осы 
419-бап бойынша жауапқа тартылады.
Сондықтан қазір ең дұрыс қадам — адвокатпен бірге:
- іс материалдарын қарау;
арыздың жалғандығын дәлелдеу (куәгер, бейнежазба, құжаттар);
содан кейін арызданушыға қарсы 419-бап бойынша қарсы шағым беру.
Олар арызды қабылдап, тіркеуге міндетті. Тіркеу нөмірін алыңыз.

- Дәлелдерді жинау.
Қасыңыздағы С есімді азаматшаның куәгерлік түсініктемесін алыңыз.
Мүмкін болса, сол жерде бейнебақылау камералары бар-жоғын анықтаңыз.
Өз денсаулығыңызды дәлелдейтін анықтамалар (давление бойынша есепте тұратыныңыз) 
да артық болмайды.

- Адвокатпен байланысу.
Себебі 149-бап айыптау ісі болса да, ол теріс қылықтан қылмысқа өтіп кетуі мүмкін. 
Ал адвокат сіздің құқығыңызды қорғап, жалған айыптың қайда екенін дәлелдейді.












## Қарсы арыз

Кімге: __________________ аудандық полиция бөліміне
Кімнен: ______________________________ (аты-жөніңіз, ЖСН, мекенжайы, байланыс телефоны)

Арыз

Менің атымнан азаматша _____________________ (арызданушының аты-жөні) 
Қазақстан Республикасы Қылмыстық кодексінің 149-бабы бойынша көрінеу жалған арыз түсірді.

Мен ешқандай бөтеннің тұрғын үйіне заңсыз кірмедім және мұндай әрекет жасамадым. 
Бұл жағдайға куә болған азаматша ______________________ (куәгердің аты-жөні) да растай алады.

Осыған байланысты азаматшаның әрекетінде ҚР ҚК-нің 419-бабында («Көрiнеу жалған сөз жеткізу») 
көзделген қылмыс құрамының белгілері бар деп санаймын.

Осыған байланысты аталған факті бойынша заңға сәйкес шара қолдануыңызды сұраймын»
Арызданушының әрекетіне құқықтық баға беріп, ҚР ҚК-нің 419-бабы бойынша тексеру жүргізуді;
Мені және куәгерді куә ретінде жауап алуды, Арызды тіркеп, тіркеу нөмірін беруді сұраймын.

Қоса тіркелді:
– өз түсініктемемнің көшірмесі,
– медициналық анықтамалар.

___ __________ 2025 ж.
Қолы _____________


Бұл арызды 2 данасы, Біреуін қабылдап, тіркеу нөмірін қойып, 
екіншісіне мөр басып дәлел ретінде қайтарып берcеңіз.



















## 419-бап. Көрiнеу жалған сөз жеткiзу

1. Қылмыстық теріс қылық жасалғаны туралы көрiнеу жалған сөз жеткiзу -
екі жүз айлық есептік көрсеткішке дейінгі мөлшерде айыппұл салуға 
не сол мөлшерде түзеу жұмыстарына, не екі жүз сағатқа дейінгі мерзімге 
қоғамдық жұмыстарға тартуға жазаланады.

2. Қылмыс жасалғаны туралы көрiнеу жалған сөз жеткiзу –
төрт мың айлық есептік көрсеткішке дейінгі мөлшерде айыппұл салуға 
не сол мөлшерде түзеу жұмыстарына, не бір мың сағатқа дейінгі мерзімге 
қоғамдық жұмыстарға тартуға, не бес жылға дейінгі мерзімге бас бостандығын шектеуге, 
не сол мерзімге бас бостандығынан айыруға жазаланады.

3. Осы баптың екінші бөлігінде көзделген, адамды сыбайлас жемқорлық, 
ауыр немесе аса ауыр қылмыс жасады деп айыптаумен ұласқан 
не пайдакүнемдiк ниетпен жасалған іс-әрекет –
үш жылдан сегіз жылға дейінгі мерзімге бас бостандығынан айыруға жазаланады.

4. Осы баптың екінші немесе үшінші бөлiктерiнде көзделген, 
қылмыстық топтың мүдделерiне орай жасалған іс-әрекеттер –
бес жылдан он екі жылға дейінгі мерзімге бас бостандығынан айыруға жазаланады.

Ескерту. 419-бапқа өзгеріс енгізілді - ҚР 12.07.2018 № 180-VI 
(алғашқы ресми жарияланған күнінен кейін күнтізбелік он күн өткен соң қолданысқа енгізіледі); 
27.12.2019 № 292-VI (қолданысқа енгізілу тәртібін 2-баптан қараңыз) Заңдарымен.

































